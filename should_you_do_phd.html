<!DOCTYPE HTML>
<!--
	Read Only by HTML5 UP
	html5up.net | @n33co
	Free for personal and commercial use under the CCA 3.0 license (html5up.net/license)
-->
<html>
	<head>
		<title>Kannattaako väitöskirjan tekeminen</title>
		<meta charset="utf-8" />
		<meta name="viewport" content="width=device-width, initial-scale=1" />
		<!--[if lte IE 8]><script src="assets/js/ie/html5shiv.js"></script><![endif]-->
		<link rel="stylesheet" href="assets/css/main.css" />
		<link rel="stylesheet" href="assets/css/academicons.css"/>
		<!--[if lte IE 8]><link rel="stylesheet" href="assets/css/ie8.css" /><![endif]-->
		<link rel="apple-touch-icon" sizes="180x180" href="favicons/apple-touch-icon.png">
		<link rel="icon" type="image/png" sizes="32x32" href="favicons/favicon-32x32.png">
		<link rel="icon" type="image/png" sizes="16x16" href="favicons/favicon-16x16.png">
		<link rel="manifest" href="favicons/manifest.json">
		<link rel="mask-icon" href="favicons/safari-pinned-tab.svg" color="#5bbad5">
		<meta name="theme-color" content="#ffffff">
      <script>
        (function(i,s,o,g,r,a,m){i['GoogleAnalyticsObject']=r;i[r]=i[r]||function(){
        (i[r].q=i[r].q||[]).push(arguments)},i[r].l=1*new Date();a=s.createElement(o),
        m=s.getElementsByTagName(o)[0];a.async=1;a.src=g;m.parentNode.insertBefore(a,m)
        })(window,document,'script','//www.google-analytics.com/analytics.js','ga');

        ga('create', 'UA-69147389-1', 'auto');
        ga('send', 'pageview');

      </script>
	</head>
<body>
				<section id="header">
				<header> 
					<span class="image avatar"><img src="images/avatar.jpg" alt="" /></span>
					<h1 id="logo"><a href="https://users.aalto.fi/~jtsuvile/">Juulia Suvilehto</a></h1>
					<p>PhD Candidate, M.Sc.(Tech) <br> at <a href="http://bml.nbe.aalto.fi/site/" target="_blank">Aalto University</a><br>
					</p>
				</header>
								<nav id="nav">
					<ul>
						<li><a href="https://users.aalto.fi/~jtsuvile/">Takaisin pääsivulle</a></li>
						<li><a href="#should_you">Kannattaako väitöskirjan tekeminen?</a></li>
											</ul>
				</nav>
								<footer>
					<ul class="icons">
						<li><a href="https://twitter.com/JSuvilehto" target="_blank" class="icon fa-twitter"><span class="label">Twitter</span></a></li>
						<li><a href="#contact" class="icon fa-envelope"><span class="label">Email</span></a></li>
						<li><a href="https://scholar.google.fi/citations?hl=fi&user=lChhNAsAAAAJ" target="_blank" class="ai ai-google-scholar" style="border-bottom:none;font-size: 1.1em;"></a></li>
						<li><a href="https://www.researchgate.net/profile/Juulia_Suvilehto" target="_blank" class="ai ai-researchgate" style="border-bottom:none;font-size: 1.4em;"></a></li>
					</ul>
								</footer>
			</section>
						<div id="wrapper">

				<!-- Main -->
					<div id="main">
						<section id="should_you">
								<div class="container">
<header class="major"><h2>Hei sinä siellä,</h2></header>
<br>
<p>
luet tätä tekstiä todennäköisesti siksi, että kysyit minulta vinkkejä siihen, kannattaako väitöskirjan tekeminen. Olen vastannut tähän kysymykseen nyt melko usein ja huomaan neuvojeni olevan aina samat. Koska mikä tahansa on parempaa ajanvietettä kuin artikkelin korjaukset, päätin kirjoittaa muutamat kestovinkkini auki.
</p><p>
Alustuksena: Keväällä 2013 olin tekemässä dippaa kiinnostavassa yrityksessä ja oltiin jo alustavasti puhuttu jatkosta samassa firmassa. Olin välillä pyöritellyt ideaa jatko-opinnoista, mutta en ollut mitenkään erityisen varma, että tutkimuksen teko sopisi mulle eikä mulla ollut yhtään kokemusta tutkimusryhmässä työskentelystä. Tässä tilanteessa oman ainejärjestöni viikkomailiin tupsahti mainos todella tarkasti mun kiinnostukseen vastaavasta väikkäripaikasta EU:n rahoittamassa projektissa, ja pienen pähkäilyn jälkeen päätin hakea sitä. Tulin myös valituksi ja kertaluokkaa pidemmän pähkäilyn jälkeen otin lopulta paikan vastaan. Mulla kävi tosi hyvä tuuri väikkäriprojektin suhteen, mutta se oli enemmän kiinni satumaisen hyvästä tuurista kuin mistään suuresta suunnitelmasta. Ole sinä fiksumpi kuin minä ja käy mielessäsi läpi ainakin allaolevat pointit.
</p><p>
Disclaimer: Nämä näkemykset ovat omiani, ja keskittyvät erityisesti väitöskirjan tekemiseen Suomessa teknillis-luonnontieteelliseltä alalta. Tilanne on huomattavan erilainen ulkomailla (väitöskirjan tekijälle ei välttämättä makseta lainkaan palkkaa ja pahimmassa tapauksessa joudut itse maksamaan siitä ilosta että saat tutkia) ja esimerkiksi humanistisilla aloilla (projektirahoitukset paljon harvinaisempia, monen vuoden rahoituksen vaatiminen etukäteen saattaa olla epärealistista, palkkaero akatemian ja muiden työnantajien välillä ei välttämättä ole yhtä iso kuin tekniikan alalla). 
</p>
<h3>Kannattaako sun edes tehdä väikkäriä?</h3>
<p>
Jos et ole ihan varma, niin lähtökohtaisesti ehkä ei? Tohtorin paperit ovat välttämättömyys akateemiselle uralle hakeutuessa mutta lähes alalla kuin alalla uusia tohtoreita valmistuu vuosittain huomattavasti (siis todennäköisesti ainakin kymmenkertaisesti Suomen mittakaavassa, epäsuhta on vielä huomattavasti suurempi globaalisti) enemmän kuin virkoja tai tenure-track paikkoja on jaossa. Työllistyminen akatemiassa on postdoc (tutkijatohtori) vaiheeseen asti suhteellisen helppoa, etenkin jos olet valmis muuttamaan työn perässä, mutta professorikuntaan tai staff scientistiksi on vaikea päästä. Akatemian ulkopuolella taas on melko harvoja aloja, joissa tohtorin paperit ovat aidosti pakolliset ja näille aloille pyrkivät usein tietävät tilanteen jo ennen väitöskirjan aloittamista. 
</p><p>
Ainakin tekniikan aloilla akatemian puolella palkat ovat myös selvästi pienemmät kuin teollisuudessa. Vaikka esimerkiksi Aallon väitöskirjatyöntekijöiden palkat ovat suomalaisittain ja kansainvälisestikin varsin hyvällä tasolla, on niissä kuitenkin todella suuri ero teollisuuden palkkoihin. Ja vaikka tekniikan tohtorina saattaa saada hieman parempaa aloitusliksaa kuin DI:nä, hattuvakiolla arvioisin, että sillä ei saa kurottua umpeen väitöskirjan ja mahdollisen postdocin aikana kertynyttä kumulatiivista palkkaeroa. (Laskelmat aiheesta tervetulleita! Olen todella ilahtunut jos olen tässä suhteessa väärässä.)
</p><p>
Väitöskirjan tekeminen on myös joko vaikeaa, turhauttavaa tai vaikeaa ja turhauttavaa. En ole koskaan kuullut kenenkään kuvaavan väitöskirjaprosessiaan helpoksi ja kivuttomaksi. Ja vaikka jossain sellaisia ihmelapsia olisikin, on todella pieni todennäköisyys että juuri sinä olisit sellainen (sori!). Takapakkeja tulee kaikessa tutkimuksessa, joko työn toteutuksessa tai viimeistään vertaisarvioinnissa. Jos on tottunut pärjäämään hyvin, voi olla todella vaikeaa siirtyä opiskelumoodista (kerrot opettajalle oikean vastauksen ja heitätte yläfemmat) tutkimismoodiin (ei ole olemassa oikeaa vastausta tai kukaan ei tiedä mikä se on, mutta vertaisarvioija on vuorenvarma että sinun vastauksesi ainakin on väärin). Jos tiedät, että otat kaikki vastoinkäymiset rankasti tai niiden prosessointi on hankalaa, ei tutkimus ehkä ole se paras ala sulle.
</p><p>
Työllisyysnäkymät, palkkaerot ja vastoinkäymiset kuuluu olennaisena osana väitöskirjan tekijän elämään. Jos olet lukenut tänne asti ja olet sitä mieltä, että  kuulostavat mielestäsi reilulta vaihtokaupalta todella kiinnostavasta työstä, niin ehkä väitöskirjan tekeminen voikin olla hyvä idea. 
</p>
<h3>Mistä aiheesta ja missä ryhmässä?</h3>
<p>
Yllä mainittujen lisäksi väitöskirjan tekemiseen liittyy muitakin haasteita. Onneksi näitä voi jossain määrin itsekin kontrolloida. Paikkaa valitessa kannattaa mielestäni kiinnittää huomiota ainakin seuraaviin:
</p><p>
Aihe <br>
Kuten ylempänä jo tuli todettua, väitöskirjan teko ei ole aina helppoa ja hauskaa (vaikka voi se välillä sitäkin olla). Tästä syystä suosittelen erittäin lämpimästi pohtimaan hyvin tarkkaan, onko aihe tai aihepiiri sellainen, jonka kanssa jaksat viettää seuraavat 3-7 vuotta. Tykkäsitkö aihetta liippaavista kursseista joita olet perustutkinnon aikana mahdollisesti käynyt? Jos avaat aihetta käsittelevän lehtijutun tai artikkelin, onko reaktiosi enemmän "ai okei" vai "oho, kuin jännää!"? Jos avaat aiheeseen liittyvän tieteellisen artikkelin (tai vaikka kymmenen), vaikuttaako Introduction ja Discussion osiot kiinnostavilta vai puuduttavilta? Kannattaa myös yrittää hahmottaa sitä, mihin oma aihe sijoittuisi perustutkimus-soveltava tutkimus -akselilla. Tämä voi vaikuttaa mm. siihen, kuinka suuria läpimurtoja aiheessa on tehtävissä, miten vaikeaa jatkorahoitusta on hankkia ja miten hyvin väitöstutkimus valmistaa mahdollisiin akatemian ulkopuolisiin työpaikkoihin. Huomaa myös, että jos sut palkataan johonkin valmiiksi rahoitettuun projektiin, et todennäköisesti pysty hirveän paljon muokkaamaan aihettasi koska raha on annettu nimenomaan tämän aiheen tutkimiseen. 
</p><p>
Rahoitus<br>
En suosittele ottamaan vastaan väitöskirjapaikkaa jos sinulle ei voida luvata rahoitusta ainakin kahdeksi vuodeksi (mutta mieluummin neljäksi). Useimmiten tämä toteutuu siten, että sinut palkataan jo rahoitettuun projektiin tai saat harvinaisen tutkijakoulupaikan. Minulla itselläni oli poskettoman hyvä tuuri, ja sain rahoitusta isosta EU-projektista sekä omia apurahoja, eikä minun tarvinnut ensimmäisen kolmen vuoden aikana juurikaan miettiä rahoituskuvioita. Kaikilla ei ole näin hyvin: samaan aikaan väikkäriä tekevä ystäväni on kursinut kasaan väitöskirjansa rahoituksen erilaisista vuoden apurahapätkistä ja tuntiopetuksesta. Olemme usein keskustelleet siitä, kuinka stressaavaa on yrittää keskittyä tutkimukseen kun ei voi olla varma, onko parin kuukauden päästä enää tuloja, joilla maksaa asuntolaina, enkä tiedä olisinko itse jaksanut saattaa väikkäriä loppuun samassa tilanteessa. Esimerkiksi tässä <a href="https://yle.fi/uutiset/3-8785723">Ylen jutussa</a> mainitaan, että taloudellinen epävarmuus on yksi eniten stressaavista seikoista väitöskirjaa tehdessä ja <a href="http://science.sciencemag.org.libproxy.aalto.fi/content/341/6149/976">tiedekin on todistanut</a>, että puute (scarcity) vaikuttaa kognitiiviseen prosessointiin.
</p><p>
Ohjaaja ja ryhmä<br>
Ohjaajat voi karkeasti jakaa erittäin hyviin, vähemmän hyviin, ja aivan järkyttävän huonoihin. Koska ohjaajan valinnalla on suuri vaikutus väikkäriprojektin ja mahdollisen sen jälkeisen akateemisen uran kannalta, kannattaa selvittää mahdollisen tulevan ohjaajan sijoittuminen tälle akselille etukäteen. Erityisen tärkeää on välttää toksisia ohjaajia (<a href="https://tenureshewrote.wordpress.com/2013/08/12/toxic-academic-mentors/">esimerkiksi tällaisia</a>), mutta onneksi heitä on vain pieni osa kaikista ohjaajista. Oman onnellisuuden kannalta ja väitöskirjan edistymistä silmällä pitäen, kannattaa myös tiedostaa vähemmän hyvien ohjaajien ominaisuuksia. Erityisesti suosittelen nuuskimaan selville kuinka hyvin kommunikaatio sinun ja mahdollisen ohjaajan välillä toimii, minkälainen ilmapiiri mahdollisessa tutkimusryhmässä on ja helposti ja kuinka usein ohjaaja on tavattavissa. Aallonhuiput (Aallon jatko-opiskelijoiden erityisasemayhdistys) koordinoi muutama vuosi takaperin laajaa kyselyä, jossa selvitettiin jatko-opiskelijoiden tilannetta Suomessa. Etäinen ohjaaja, jonka kanssa tavattiin harvoin, oli yhteydessä huomattavasti venyneisiin valmistumisaikoihin (<a href="https://www.aallonhuiput.fi/wordpress/wp-content/uploads/2015/12/Survey_Questions_and_Data.pdf">raportin sivu 7</a>). Tähän saattaa vaikuttaa myös ohjaajan muut mahdolliset velvollisuudet, kuten hallinnolliset tehtävät (laitoksen johtaja, koulutusohjelman johtaja ym.). Harva ohjaaja on täydellinen, joten on myös hyvä tiedostaa ne seikat, jotka itsellesi ovat tärkeitä. Ehkä pärjäät hyvin pienellä ohjauksella mutta et kertakaikkiaan kestä mikromanagerointia. Ehkä sinulle on tärkeää tiivis ryhmä, joka on fyysisesti paikalla labrassa, tai ehkä arvostat enemmän mahdollisuutta päättää vapaasti oman työskentelysi ajan ja paikan. Entä onko potentiaalinen ohjaajasi tiiviisti apuna kirjoitusprojekteissa (joita tulee olemaan paljon) vai oletetaanko sinun tekevän artikkelit alusta loppuun itse? Ota myös huomioon, että moniin kysymyksiin saa totuudenmukaisemman vastauksen potentiaalisen ohjaajasi muilta ohjattavilta kuin ohjaajalta itseltään. Erittäin hyvän ja vähemmän hyvän ohjaajan erottaminen toisistaan on melko vaikeaa, mutta onneksi internet auttaa. Googlaa esimerkiksi "choosing a phd advisor" tai aloita <a href="https://www.cell.com/neuron/fulltext/S0896-6273(13)00907-0">tästä</a>.
</p> 
<h3>Lopuksi</h3>
<p>
	Haluan vielä painottaa, että yllä olevat ovat vain omia suosituksiani. Mikään ei ole kiveen hakattua - ehkä sun on pakko hyväksyä se, että kiinnostavista aiheesta ei ole rahoitettuja paikkoja tarjolla. Tai ehkä sait tarjouksen ryhmästä, jossa kaikki muu on kohdallaan, mutta ohjaaja ei vaikuta erittäin hyvältä. Näissä (kuten kaikissa muissakin) tilanteissa voit toki käyttää omaa harkintaasi ja puntaroida mikä just sulle on tärkeää. Pidä kuitenkin mielessä se, että väikkärin tekeminen on inherentisti aika vaikeaa ja kaikki ylimääräinen stressi on, noh, ylimääräistä stressiä. Tsemppiä pohdintaan ja toivottavasti tästä oli apua!
</p><p>
	Kiitos kommenteista Sanja Asikaiselle ja Marja Pitkäselle! Jos huomaat typon tai haluat muuten kommentoida tekstiä, tee se vaikka <a href="https://twitter.com/JSuvilehto">Twitterissä</a>.
</p>
